{"0": "Koka oxbringan i rikligt med vatten ca 3 timmar. En stekgaffel nerstucken i köttet ska gå att snurra ett varv när bringan är färdigkokt. Lägg den kokta bringan i en form, lägg en ungefär lika stor form ovanpå bringan, lägg någonting tungt i den övre formen för att pressa bringan. Låt den kallna.", "1": "Skala och skiva löken. Stek den i hälften av matfettet, fräs med kummin och tillsätt sedan surkålen, lagerblad, matlagningsvin och buljong. Koka sakta under lock 30-40 minuter. Smaksätt med salt och peppar.", "2": "Dela, kärna ur och skär äpplena i klyftor. Stek klyftorna i resterande matfett i ca 2 minuter, strö över socker mot slutet.", "3": "Skiva och bräck oxbringan i lite av oljan i en het stekpanna. Servera oxbringa med surkål, stekta äpplen, kokt potatis och dijonsenap."}