{"0": "Wallenbergare: Lägg bunken till färsen i frysen och se till att alla ingredienser är kylskåpskalla.", "1": "Blanda färs, salt och peppar. Tillsätt äggulor och grädde och blanda ihop. Rör tills det gått ihop, smeten ska vara lös. Forma till 8–10 stycken Wallenbergare (för 4 port) med blöta händer så smeten inte fastnar. Lägg på en fuktad skärbräda eller ett fat. Ställ in biffarna i kylen undertiden du gör potatispurén.", "2": "Potatispuré: Skala och koka potatisen mjuk i lättsaltat vatten. Häll av och låt ånga av. Värm grädde, mjölk och smör i en kastrull. Pressa potatisen och vispa ihop med den varma gräddmjölken. Smaka av med citronskal, muskot och salt.", "3": "Wallenbergare: Vänd biffarna i ströbröd och stek i smör 4 –5 minuter per sida.", "4": "Ärter: Koka upp vatten, smör, lök och salt i en kastrull. Lägg ner ärtorna och sjud 2–3 minuter.", "5": "Till servering: Bryn smöret i en kastrull tills det blir gyllene och doftar nötter. Servera wallenbergarna med potatispuré, ärter, brynt smör och rårörda lingon."}