{"0": "Syrad lök: Strimla löken fint och lägg i en skål. Pressa över rikligt med limesaft och massera in i löken tills den blir lite mjuk. Låt stå i minst 20 minuter innan servering.", "1": "Burgare: Kärna och gröp ur avokadon och mosa fruktköttet med en gaffel. Pressa över lime, riv ner vitlök, krydda med salt och blanda samman. Ställ åt sidan. ", "2": "Lägg kycklingfärsen i en bunke och krydda med salt och peppar. Arbeta hastigt samman till en grov färs. Tänk på att inte arbeta färsen för mycket, det förstör fibrerna och ger en torr och kompakt hamburgare. Forma färsen till burgare, olja dem lätt och grilla dem på hett galler över glödbädd.", "3": "Grilla tills de fått fin färg på båda sidor och är genomlagade. Lämna gärna en del av grillen utan kol, om burgarna får för mycket färg kan du flytta dem till den indirekta värmen och låta dem gå färdigt utan att de bränns. Det är ett bra tips för all typ av grillning! ", "4": "Rosta brödet över grillen och bred avokadokräm i botten. Lägg på en burgare och toppa med chipotlesalsa och den syrade löken. Lägg på ett lock och servera genast."}