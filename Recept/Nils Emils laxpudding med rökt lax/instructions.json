{"0": "Skala potatisen och skär den i skivor. Varva potatis och lax i en smord ugnssäker form med höga kanter. Salta lätt på potatisen. Understa och översta lagret ska vara potatis.", "1": "Vispa samman ägg, mjölk och grädde. Smaksätt med aromat och häll blandningen i formen. Lägg på några smörklickar och grädda i 175°C varm ugn i 50-60 minuter.", "2": "Dillsmör: Skira smöret: Smält det i en kastrull och slå över det i en annan - se till att bottensatsen inte kommer med. Blanda i dillen och servera dillsmöret till laxpuddingen."}