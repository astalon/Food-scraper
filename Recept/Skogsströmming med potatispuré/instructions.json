{"0": "Lingoncrème: Vänd försiktigt samman alla ingredienser till crèmen. Ställ kallt.", "1": "Potatispuré: Skala och koka potatisen mjuk i lättsaltat vatten.", "2": "Skär svampen i bitar. Fräs den i en stekpanna tills all vätska kokat bort. Tillsätt smör och fräs ytterligare 2-3 minuter. Krydda med salt och peppar. Blanda i gräslöken.", "3": "Skär osten i små tärningar. Värm mjölken med smör. Mosa potatisen med stomp eller gaffel.", "4": "Blanda i svampblandningen, den varma mjölken med smöret och fond. Krydda med salt och peppar. Blanda försiktigt i osten. Håll varmt.", "5": "Strömming: Blanda senap och pepparrot. Bre ett tunt lager av senapsröra på insidan av varje strömmingsfilé. Vik ihop dem och vänd dem i ströbrödet blandat med salt och peppar.", "6": "Stek i smör på ganska hög värme ca 2 minuter på varje sida. Låt fisken svalna något och skeda därefter över 1-2 tsk rönnbärsättika per strömmingsfilé.", "7": "Servera strömmingen med purén och lingoncrèmen. Garnera med lingon, riven pepparrot och gräslök.", "8": "Rönnbärsättika: Skölj och rensa rönnbär. Lägg i en glasburk och häll på ättiksprit så att det täcker. Sätt på lock och låt dra minst 3 dygn.", "9": "Vid servering, häll av 1/2 dl lag från rönnbären. Blanda lagen med vatten, honung och salt före användning."}