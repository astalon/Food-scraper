{"0": "Lägg linserna i blöt i 2 timmar. Byt vatten och koka dem sakta till de är mjuka, 10-15 minuter. Häll av dem i ett durkslag.", "1": "Sätt ugnen på 225°C. ", "2": "Lägg alspånet i blöt.", "3": "Sötpotatiskräm: Sätt in sötpotatisen på en plåt i ugnen och baka dem tills de är mjuka, ca 60 minuter. Gröp ur potatisen ur skalet och lägg i en matberedare. Skala och riv vitlöksklyftan. Mixa potatisen med vitlöken, äggulor och oljan. Smaksätt med salt, peppar och några droppar citronsaft.", "4": "Ansa och skiva lök och blast. Koka upp löken med vinägern, vänd runt den i kastrullen under uppkoket. Tag bort kastrullen från värmen. Låt löken ligga kvar i lagen tills den blandas med övriga grönsaker.", "5": "Ansa och skär spetskålen i klyftor. Skär bort ca 2 cm av botten på sparrisen. Skala nedre halvan av sparrisen om den är tjock. Pensla grönsakerna med olivoljan. Grilla kålen sakta 6-7 minuter och sparrisen ca 3 minuter. Vänd då och då. Krydda med salt och peppar.", "6": "Fyll röklådan, (eller gör ett foliepaket med hål i) med fuktiga rökspån. Ställ röklådan på glöden i grillen. När det börjar ryka, lägg lammsteksskivorna på glöden. Krydda med salt och peppar. Sätt på locket på grillen och grilla köttet 6-7 minuter, eller tills köttet har en innertemperatur på 58°C. Öppna locket då och då för att vända köttskivorna.", "7": "Plocka dragonbladen.", "8": "Bryn smöret i en stekpanna, tills det börjar dofta nötter, eller bara smält smöret.", "9": "Blanda linser, färsk lök i vinäger, grillad kål och sparris med dragon och brynt eller smält smör. Smaksätt med salt och peppar.", "10": "Servera de grillrökta lammsteksskivorna med lins-och grönsakssallad och sötpotatiskräm."}