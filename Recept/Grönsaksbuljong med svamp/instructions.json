{"0": "Buljong: Skala rotselleri, morot, lök och vitlök. Skär rotselleri, morot och tomat i cm-stora tärningar. Skiva lök och vitlök. Ansa och kvarta champinjonerna.", "1": "Fräs champinjonerna i rapsolja i en kastrull tills de får lite färg. Tillsätt övriga grönsaker och lök. Fräs ytterligare ca 10 minuter på medelvärme.", "2": "Tillsätt vatten. Koka upp och skumma av.", "3": "Tillsätt lagerblad, svartpeppar och paprikapulver. Låt buljongen sjuda under lock i 1 timme.", "4": "Tillsätt sojan. Ta från värmen och låt stå 1 timme. Sila buljongen och spara grönsakerna. Smaka av med salt.", "5": "Kikärtssallad: Blanda grönsakerna från buljongkoket med kikärter, rödlök, paprika, gurka, persilja, vinäger, olivolja, salt och peppar.", "6": "Dressing: Mixa jalapeño, vitlök, vinäger, olja och salt slätt.", "7": "Tillbehör: Grilla eller stek portabellosvampen i olja ca 5 minuter på varje sida, tills de får färg. Krydda med salt och peppar. Dela gemsalladen längs med. Pensla snittytan med lite olja. Grilla eller stek salladen hastigt på hög värme så den får färg.", "8": "Vid servering: Värm buljongen. Fördela kikärtssalladen, gemsallad och portabellosvamp i tallrikar. Strö över pumpakärnor och slå över buljongen. Servera dressingen till."}