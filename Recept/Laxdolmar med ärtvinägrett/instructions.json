{"0": "Börja med vinägretten. Skala och finhacka löken. Blanda ättika, socker och vatten med löken. Låt stå kallt över natten. Blanda i ärter precis före servering.", "1": "Skär den färska laxen i grova bitar. Lägg i en matberedare tillsammans med ägg, grädde, tabasco, salt och peppar. Mixa ca 10 sekunder, tills färsen går ihop.", "2": "Skär den rökta fisken i mindre bitar. Blanda den och dillen med färsen utan att mixa.", "3": "Koka upp vatten i en stor kastrull. Lossa bladen från salladshuvudena. Doppa dem i det kokande vattnet så att de mjuknar.", "4": "Kyl i iskallt vatten. Låt dem rinna av på en handduk.", "5": "Fördela laxröran i bladen och vik/rulla ihop till dolmar och lägg med skarven nedåt. Skala och finhacka löken. Lägg dolmarna tätt i en stekpanna (med lock). Häll på vinet och löken. Strö över salt.", "6": "Koka upp med locket på och låt sjuda ca 5 minuter. Ta från värmen och låt stå ca 10 minuter. Servera laxdolmarna med ärtvinägretten och garnera med ärtskott."}