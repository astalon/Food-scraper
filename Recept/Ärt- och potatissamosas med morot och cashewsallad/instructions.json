{"0": "Fyllning: Skala potatisen och skär den i halvor. Ansa och strimla purjolöken. Skala och riv vitlöken.", "1": "Koka potatisen mjuk i saltat vatten, tillsätt ärterna när det återstår några minuter av potatisens koktid. Häll av vattnet och mosa potatis och ärter med en potatisstöt.", "2": "Fräs purjolök, vitlök, curry och ev. chiliflakes i oljan i en stekpanna. Blanda ner löken i potatis- och ärtmoset. Smaksätt med salt och peppar.", "3": "Samosas: Sätt ugnen på 200°C. Smörj en långpanna med olja.", "4": "Blanda mjöl och vatten till ett lim.", "5": "Lägg ut filodegsarken på arbetsbänken och skär varje ark i 4 remsor på bredden.", "6": "Lägg remsorna med kortändorna mot dig. Lägg en klick av fyllningen i nedre kortändan på varje remsa. Vik det nedre högra hörnet över fyllningen mot vänster långsida. Vik framåt en gång så den åter blir rektangulär. Vik det nedre vänstra hörnet mot höger långsida och vik framåt. Pensla den ovikta delen med limmet och vik ihop till en triangel. Vik resten av filodegsremsorna på samma sätt och lägg knytena i långpannan. Pensla knytena med oljan.", "7": "Grädda dem mitt i ugnen ca 10 minuter.", "8": "Sallad: Ansa och skala morötterna. Skala ”nudlar” av morötterna med en potatisskalare. Rosta nötterna i en torr stekpanna på medelvärme.", "9": "Pressa limen, blanda saften med honung och kokosmjölk. Skär gräslöken i ca 3 cm långa strån.", "10": "Blanda morötterna med cashewnötterna, kokosmjölksdressingen och gräslöken.", "11": "Servera samosas med morot- och cashewsallad."}