{"0": "Kycklingbullar: Skala och finhacka löken.  Fräs den i oljan tills den är mjuk och låt svalna.", "1": "Blanda ströbrödet med grädden och låt svälla några minuter. Blanda färsen med saltet och tillsätt ägget och rör ihop så att färsen blir fast. Vänd ner löken, ströbrödsblandningen och kryddorna. Forma färsen till bullar.", "2": "Stek kycklingbullarna runtom i smöret ca 10 minuter.", "3": "Limeyoghurt: Riv det yttersta skalet av limen.", "4": "Blanda limeskal, dijonsenap och yoghurt. Smaka av med salt, peppar och några droppar limesaft.", "5": "Sallad: Dela gurkan på längden, kärna ur och strimla den. Skala och strimla morötter och rättika.", "6": "Ansa och skiva salladslöken tunt, blanda den med grönsakerna, limesaften och sesamoljan. Plocka av korianderbladen och vänd ner.", "7": "Till servering: Servera kycklingbullarna med sallad, limeyoghurt, gärna ris och naanbröd."}