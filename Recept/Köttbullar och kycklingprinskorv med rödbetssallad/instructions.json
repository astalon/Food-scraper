{"0": "Sätt ugnen på 125°C.", "1": "Köttbullar: Blanda ströbrödet med ägg och grädde och låt det svälla ca 5 minuter.", "2": "Skala och finhacka löken. Bryn den i hälften av smöret så att den får fin färg. Lägg löken på en tallrik och låt den kallna.", "3": "Blanda samman färsen med saltet tills den blir fast. Tillsätt ströbrödsblandningen och pepparn och blanda tills färsen blir fast igen. Blanda därefter ner löken.", "4": "Rulla små köttbullar av smeten och lägg dem på en plåt. Sätt in mitt i ugnen ca 25 minuter. Ta ut och kyl ner köttbullarna tills de ska serveras.", "5": "Rödbetssallad: Låt rödbetorna rinna av.", "6": "Blanda majonnäs med smetana och krydda med salt och peppar.", "7": "Skala och riv pepparroten. Tärna äpplet. Vänd genast ner i majonnäsblandningen.", "8": "Skär rödbetorna i strimlor och blanda med det övriga.", "9": "Vid servering: Bryn köttbullarna runt om i resten av smöret i en stekpanna ca 8 minuter.", "10": "Prinskorv: Klipp isär korvarna och stek dem i smöret ca 8 minuter innan servering."}