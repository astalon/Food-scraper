{"0": "Inlagda grönsaker: Blanda ättiksprit, socker och vatten i en bunke. Vispa till sockret löst sig.", "1": "Ansa och dela fänkålen. Skär den i tunna skivor/strimlor. Halvera gurka och zucchini på längden. Skrapa ut fröna med en sked och skär i tunna skivor. Lägg grönsakerna i lagen. Låt dra ca 30 minuter, gärna längre. Rör om då och då.", "2": "Köttbullar: Blanda samman färs, ägg, kalvfond, currypaste, salt och peppar. Rulla till köttbullar.", "3": "Sås: Skala och finhacka löken. Fräs löken mjuk i olja i en kastrull utan att den tar färg. Tillsätt currypaste och låt den fräsa med i 1 minut.", "4": "Blanda i kokosmjölk och mango chutney. Lägg ner limeblad och köttbullarna i såsen och låt puttra sakta under lock ca 7 minuter. Smaka av med salt och ev peppar. Strö över koriander och servera med grönsakerna och gärna jasminris."}