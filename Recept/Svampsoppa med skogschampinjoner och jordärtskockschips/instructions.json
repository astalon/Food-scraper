{"0": "Sätt ugnen på 125°C.", "1": "Jordärtskockschips: Blanda olja och vatten i en skål. Tvätta jordärt­skockorna noga och hyvla dem tunt, gärna på mandolin.", "2": "Doppa skivorna i vätskan och sprid ut dem på en bakpappers­klädd plåt. Strö över salt. Ställ in i mitten av ugnen ca 40 minuter. Ta ut och låt svalna.", "3": "Soppa: Ansa eller skölj svampen. Skiva den. Skala och finhacka lök och vitlök.", "4": "Häll svampen i en kastrull. Tillsätt 1 dl av vattnet (för 4 port) och låt svampen förvällas på låg värme tills all vätska kokat bort.", "5": "Fräs lök och vitlök i smör i en stor kastrull på medelvärme tills den mjuknar. Tillsätt svampen och vinet, låt koka ihop några minuter.", "6": "Tillsätt fonden, resten av vattnet och grädden. Koka 10 minuter på svag värme.", "7": "Tillsätt mjölken. Krydda med salt och peppar och mixa slät med stavmixer.", "8": "Till servering: Servera soppan med jordärtskockschips, färsk timjan och några droppar tryffelolja."}