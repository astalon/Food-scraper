{"0": "Koka potatisen mjuk i saltat vatten.", "1": "Kalvbullar: Skala och hacka löken fint . Fräs den mjuk i matfettet.", "2": "Blanda ströbröd, kalvfond och grädde i en bunke och låt stå ett par minuter. Tillsätt lök, färs, ättiksprit och socker och arbeta smeten tills den är slät och smidig. Krydda med salt och vitpeppar och provkoka en liten bit smet för avsmakning (ät inte rå färs).", "3": "Koka upp rikligt med lättsaltat vatten i en stor kastrull. Forma smeten till små fina köttbullar och koka dem i 2–3 omgångar (beroende på kastrullens storlek) 4–5 minuter, eller tills kalvbullarna är helt genomkokta. Ta upp dem med en hålslev och lägg dem åt sidan under tiden som du gör såsen.", "4": "Sås: Skala lök och morötter, skär löken i grova klyftor och moroten i grova slantar.", "5": "Blanda kokvatten, grädde, ättiksprit och socker i en stor kastrull och koka upp. Smaka av med salt och peppar. Lägg ner lök och morot och låt alltsammans koka på svag värme och under lock tills moroten är mjuk.", "6": "Skär dillen (spar några vippor till garnering).", "7": "Red av såsen med majsstärkelse utrört i lite vatten.", "8": "Lägg ner kalvbullarna och dillen i såsen och låt dem bli varma. Smaka av med salt och peppar. Servera med kokt potatis."}