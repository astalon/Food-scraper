{"0": "Deg: Häll bulguren i en bunke och häll på vattnet, rör om. Låt det stå ca 1 timme eller tills vattnet har sugits upp av grynen och de är fuktiga.", "1": "Blanda grynen med salt och ajvar. Mixa dem i omgångar i en matberedare tills det blir en ”deg”. Häll upp den i en bunke.", "2": "Skala och riv löken grovt på rivjärn. Blanda ner den, färsen och koriandern i ”degen”. Sätt den i kylen medan fyllningen görs.", "3": "Sätt ugnen på 225°C.", "4": "Fyllning: Skala och finhacka löken. Stek färsen under omrörning i smöret i en stekpanna. Krydda med salt och peppar. Blanda ner löken och fortsätt steka tills den mjuknar. Vänd ner pinjenötterna.", "5": "Lägg ett bakplåtspapper på en plåt, ca 30x40 cm (för 42 bitar). Smörj papperet med lite olja.", "6": "Dela ”degen” i två lika stora delar (för 42 bitar). Lägg den ena halvan av degen på plåten och lägg på plastfolie. Platta eller kavla ut degen jämnt över hela plåten. Ta bort plasten. Fördela fyllningen jämnt över hela degen. Lägg resten av degen på ett lätt oljat bakplåtspapper, lägg på plastfolie och platta eller kavla ut lika stor som den första. Lägg degen över fyllningen. Stänk lite vatten med fingrarna över degen.", "7": "Dela kubben i lika stora bitar med en kniv eller bakbordsskrapa. Ringla över oljan.", "8": "Grädda mitt i ugnen 30-35 minuter."}