{"0": "Sätt på ugnen på 225°C.", "1": "Spareribs: Lägg spareribsen i en ugnssäker form.", "2": "Mortla fänkålsfrö och kardemumma, blanda med koriander och timjan. Gnid in ribsen med kryddorna, olja och salt och peppar. Krossa vitlöksklyftorna med handen och skär ett litet snitt i köttet och peta in under ribsen.", "3": "Täck formen med aluminiumfolie. Det är viktigt att det håller tätt mot kanterna. Ställ in formen mitt i ugnen och sänk temperaturen till 150°C. Låt ligga ca 3 timmar eller tills köttet är mört och benen är lätta att dra ut.", "4": "Lök: Skala och skär löken i halvor. Värm upp sirap och vinäger i en vid teflonpanna på medelhög värme. Lägg lökhalvorna med den skurna sidan nedåt och tillaga tills löken är mjuk och ytan mörkt karamelliserad.", "5": "Rotsakspuré: Skala och tärna potatis och kålrot. Koka dem i saltat vatten tills de är helt mjuka. ", "6": "Smält smöret i en liten kastrull på medel/hög värme och koka tills bubblorna lagt sig och smöret blivit gyllenbrunt och doftar aromatiskt av nybakat bröd. Var försiktig så det inte bränns.", "7": "Häll av rotfrukterna och mosa med det brynta smöret. Tillsätt varm mjölk tills purén blir slät och får önskad konsistens. Smaka av med salt och peppar.", "8": "Ta ut köttet ur ugnen och avlägsna eventuella ben. Sila av spadet. Drag isär köttet med två gafflar och vänd ner spadet med köttflisorna. Servera med puré och karamelliserad lök."}