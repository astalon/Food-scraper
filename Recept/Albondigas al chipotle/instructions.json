{"0": "Blanda majsmjöl med varmt vatten. Blanda köttfärs, ägg och majsmjölsblandning. Pressa i vitlöksklyftorna. Knåda väl och tillsätt salt och peppar medan du knådar. Ställ åt sidan.", "1": "Tomatsås: Mixa tomatkrosset och vitlöksklyftorna i en matberedare eller mixer till en puré. Ställ åt sidan.", "2": "Mixa chilin och vattnet i en matberedare eller mixer till puré.", "3": "Skala och hacka löken. Hetta upp oljan i en tjockbottnad kastrull och fräs löken på medelhög värme i ca 2 minuter, utan att den får färg. Tillsätt tomatsåsen och koka under lock på medelhög värme i ca 5 minuter. Rör ofta.", "4": "Tillsätt buljongtärning, salt och spiskummin och koka i ytterligare 2 minuter. Sänk värmen och tillsätt chipotlepurén.", "5": "Rulla köttbullar, stora som pingisbollar, och lägg i såsen. Höj värmen och låt koka i 3 minuter under lock. Sänk värmen och låt sjuda i ytterligare ca 15 minuter. Vänd försiktigt på köttbullarna en gång."}