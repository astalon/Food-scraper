{"0": "Sätt ugnen på 200 °C.", "1": "Bechamelsås: Smält smöret i en kastrull. Vispa ner mjölet. Vispa, i omgångar, ner mjölken. Vispa sönder ev klumpar. Låt såsen småputtra på låg värme i 5-10 minuter. Rör då och då. Smaka av med salt och peppar.", "2": "Skala och grovhacka lök och vitlök. Skär champinjonerna i fjärdedelar. Dela och kärna ur paprikan. Skär i fyrkanter, ca 1 x 1 cm.", "3": "Hetta upp olivolja i en vid kastrull/traktörpanna. Fräs grönsakerna i ca 5 minuter tills de blivit mjuka. Häll på krossade tomater och socker. Låt koka ihop i ca 10 minuter. Smaksätt med salt och peppar.", "4": "Täck bottnen i en ugnssäker form med ett generöst lager bechamelsås. Lägg på ett lager lasagneplattor, täck med ett tunt lager sås. Fördela sedan hälften av grönsaksblandningen över.", "5": "Upprepa proceduren med plattor, bechamelsås, grönsaksblandning och lägg till sist på ett avslutande lager med plattor. Häll över resterande bechamelsås och avsluta med att smula över fetaosten.", "6": "Ställ in i ugnen på mellersta falsen i 25-30 minuter. Sätt ugnen på grill, högsta värme. Låt lasagnen stå inne i ytterligare 3-4 minuter för att ge osten lite extra färg.", "7": "Låt gärna lasagnen svalna i 10 minuter. Bjud en fräsch sallad och gott bröd därtill."}