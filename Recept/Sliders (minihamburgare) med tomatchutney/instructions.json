{"0": "Tomatchutney: Skala löken, hacka den och äpplet och låt det mjukna i smöret i en kastrull på grillen. Skär tomaterna i kvartar och lägg dem i grytan. Blanda ner socker och vatten. Låt det puttra ihop tills vätskan reducerats och blivit simmig. Smaka av med balsamvinäger, rosmarin och kryddor.", "1": "Grillad purjolök: Ansa och skiva den vita delen på purjolöken till centimetertjocka skivor. Smält smöret i en kastrull och blanda med saften från citronen. Pensla grillgallret med oljan och lägg på purjolöksskivorna. Pensla under grillningen med citronsmöret. Salta och peppra. Grilla tills purjolöken fått fin färg.", "2": "Grillade morotsstavar: Skär morötterna till stavar. Pensla dem med olja och lägg dem på grillen. Krydda runt om med salt och lökpulver under grillningen.", "3": "Tillbehör: Ansa salladen och lossa bladen. Grilla hamburgarna på båda sidor och lägg på osten mot slutet av grillningen. Värm samtidigt brödet på grillen.", "4": "Lägg ihop burgarna med bröd, tomatchutney, sallad och purjolök, servera med grillade morotsstavar."}