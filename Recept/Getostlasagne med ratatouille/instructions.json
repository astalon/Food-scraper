{"0": "Getostsås: Smält smöret i en kastrull och vispa i mjölet. Späd med mjölken, lite i taget under vispning. Låt såsen småkoka 3–4 minuter, rör då och då. Ta från värmen.", "1": "Skär bort ev kant på osten. Bryt osten i bitar och vispa ner den i såsen så den smälter. Tillsätt honung samt salt och vitpeppar.", "2": "Sätt ugnen på 200°C.", "3": "Ratatouille: Skär zucchinin i 1/2 cm tjocka skivor och auberginen i 2 cm stora tärningar. Dela, kärna ur och skär paprikan i ca 2 cm stora bitar.", "4": "Skala och finhacka rödlök och vitlök. Fräs i olja i en stor kastrull utan att det tar färg. Tillsätt grönsaker och örtkryddor.", "5": "Fräs 4–5 minuter, tills grönsakerna fått lite färg. Rör i tomatpurén och låt den fräsa med ett par minuter.", "6": "Häll i tomaterna. Låt småkoka utan lock till en tjock sås, ca 5 minuter. Tillsätt socker och krydda med salt och peppar.", "7": "Smörj en ugnssäker form (ca 25 x 35 cm, för 6 port). Lägg 4 lasagneplattor (för 6 port) i bottnen. Lägg på lite getostsås och ratatouille. Lägg ytterligare ett lager och upprepa så det blir 4 lager lasagneplattor. Översta lagret ska vara getostsås.", "8": "Strö över den rivna parmesanen. Grädda mitt i ugnen ca 40 minuter. Lägg på aluminiumfolie om det börjar bli bränt. Servera med sallad och garnera gärna med basilikablad."}