{"0": "Fläsklägg: Skala och skiva lök och morot.", "1": "Lägg fläskläggen i en stor kastrull (låt ev nät sitta kvar) och fyll på med vatten så det täcker, ca 2 liter (för 4 port). Koka upp och skumma väl. Tillsätt lök, morot, kryddpeppar och lagerblad. Låt koka under lock på svag värme tills köttet är mört, ca 2 timmar.", "2": "Lyft upp köttet och låt det svalna något. Sila och spara buljongen.", "3": "Klipp eller skär upp ev nät på fläskläggen och dra bort. Skär bort svålen. Skär köttet i skivor.", "4": "Rotmos: Skala och skär morot, kålrot och potatis i grova bitar. Koka morot och kålrot i saltat vatten ca 20 minuter. Tillsätt potatisen och koka ytterligare ca 20 minuter eller tills allt är mjukt. Häll av vattnet. Mosa allt med en ballongvisp men inte för fint, det ska finnas lite bitar kvar. Späd moset med varm buljong från fläskläggen. Smaka av med salt.", "5": "Buljong till servering: Koka ihop buljong och senap tills det börjar bli simmigt. Mixa eller vispa i smör och persilja. Slå buljongen över fläskläggen. Bjud med rotmos och en klick senap."}