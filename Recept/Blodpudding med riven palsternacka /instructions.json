{"0": "Dag 1: Sätt ugnen på 175ºC.", "1": "Hetta upp smöret i en liten kastrull. Dra från värmen när det börjar bli lätt brynt. Låt stå så att smöret skiktar sig.", "2": "Häll smöret i en skål utan att bottensatsen kommer med.", "3": "Mixa blod, smör, öl, rågmjöl, sirap, kryddpeppar och salt i en matberedare till en slät smet.", "4": "Smöra och mjöla en brödform, ca 1/2 liter (för 6 port). Klipp ut och täck bottnen med bakplåtspapper. Häll smeten i formen. Täck väl med aluminiumfolie.", "5": "Ställ brödformen i en större ugnsform/ långpanna och fyll på med vatten så att det går upp några centimeter på kanten. Tillaga i nedre delen av ugnen ca 1 1/2 timme, tills smeten har stannat, kontrollera med sticka. Låt stå i kylen över natten.", "6": "Dag 2: Skala och finriv palsternackorna. Blanda med vinäger, olja och salt i en bunke. Täck över och låt dra ca 1 timme.", "7": "Vid servering: Lossa blodpuddingen från formens kanter med en kniv. Stjälp upp och skär i skivor. Stek dem i smör. Servera med\npalsternackan och gärna rårörda lingon (se Tips)."}