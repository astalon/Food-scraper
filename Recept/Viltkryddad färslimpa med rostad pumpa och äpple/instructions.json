{"0": "Sätt ugnen på 225˚C.", "1": "Blanda ströbröd och mjölk och låt det svälla ca 10 minuter. Skala och hacka eller riv lök och vitlök.", "2": "Blanda färsen med saltet och rör ner ströbrödsblandningen, lök, ägg och kryddor. Smörj en ugnssäker form med matfettet. Lägg färsen i formen dela den i 2 och forma till avlånga limpor.", "3": "Sätt in formen mitt i ugnen och stek 15-20 minuter eller tills det kommer klar vätska när man sticker i den.", "4": "Skala pumpan och äpplena, skär dem i bitar. Lägg pumpan i en ugnssäker form och blanda med oljan och kryddorna. Sätt in mitt i ugnen ca 15 minuter. Lägg därefter i äpplena och blanda om, fortsätt att steka ca 10 minuter eller tills det blivit mjukt.", "5": "Servera köttfärslimpan med den rostade pumpan och äpplena och gärna crème fraiche smaksatt med t.ex. timjan."}