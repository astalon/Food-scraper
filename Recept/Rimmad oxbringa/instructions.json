{"0": "Skala och skär rotfrukterna i grova bitar. Lägg dem i en stor kastrull tillsammans med oxbringa, lagerblad och pepparkorn.", "1": "Slå på vattnet, oxbringan ska täckas helt. Koka i 1-1 1/2 timme. Pröva med en stekgaffel, när köttet \"släpper taget\" lätt är oxbringan klar.", "2": "Låt oxbringan svalna och lägg den sedan i press i minst fyra timmar. Förslagsvis löser man det genom att lägga bringan i en stor form, lägga en plastskärbräda ovanpå bringan och något tungt på skärbrädan. Ställ i kylskåpet.", "3": "Sila buljongen och koka ihop den något, smaksätt med salt och peppar.", "4": "Sallad: Skala potatisen. Låt den koka upp och ta kastrullen från spisen. Potatisen kokar färdigt i det varma vattnet. Häll av vattnet när potatisen är mjuk och skär den sedan i klyftor.", "5": "Fräs potatisklyftorna i olivolja. Krydda med salt och peppar. Blanda ner grovt hackad ruccola, finhackad lök, tomaterna skurna i klyftor samt riven ost.", "6": "Skär oxbringan i åtta skivor (för 4 port). Värm dem i buljongen. Tillsätt riven pepparrot.", "7": "Till servering: Servera i djupa portionstallrikar med oxbringa och buljong i botten samt salladen ovanpå."}