{"0": "Sätt ugnen på 175°C.", "1": "Skala löken och späcka steken med drygt hälften av vitlöksklyftorna. Gnid in den med salt, peppar, rosmarin. Lägg steken på ett galler och stick in en stektermometer.", "2": "Skiva gul lök och resterande vitlök. Bryn lök och vitlök gyllenbruna i olivolja och smaksätt med socker, salt och peppar. Skala och skiva potatis och morötter. Lägg potatis och morotsskivorna i en ugnssäker form med höga kanter. Lägg i lök, timjan och lagerblad. Häll över öl och buljong. Salta, peppra, blanda om och bred ut rotfruktsblandningen jämnt i formen.", "3": "Sätt in formen i ugnen och placera gallret med steken ovanpå så att steksaften från köttet droppar ner i potatisformen.", "4": "Köttet är rosa när innertemperaturen är 60°C och genomstekt vid 70 - 75°C. Svep in steken i aluminiumfolie och låt den vila ca 30 minuter innan den skärs upp.", "5": "Potatisen är färdig efter cirka 1 timme, när vätskan är absorberad och potatisen mjuk. Om potatisen blir för mörk så täck formen med aluminiumfolie.", "6": "Servera lammstek med potatis, tomatsallad och bröd."}