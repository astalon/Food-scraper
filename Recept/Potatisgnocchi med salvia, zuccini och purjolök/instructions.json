{"0": "Ansa och skär zucchinin i tärningar, ca 1 cm stora. Ansa, skölj och strimla purjolöken. Plocka salviabladen och skär dem grovt.", "1": "Stek purjolöken och zucchinin i olivoljan i en stekpanna 3-4 minuter, blanda i salvian och smaksätt med salt och peppar. Lägg grönsakerna på en tallrik.", "2": "Gnocchi: Koka potatisen sakta med skalet på. Ånga av den ordentligt så att den blir så torr som möjligt. Låt den svalna något innan den skalas. ", "3": "Pressa försiktigt potatisen genom en potatispress ner i en vid bunke. Man vill hålla potatisen så luftig som möjligt.", "4": "Blanda försiktigt ihop potatis, ägg, mjöl, salt och peppar till en deg. Degen ska vara ganska lös och inte för mycket arbetad. Mjöla händerna så att degen inte fastnar.", "5": "Koka upp rikligt med saltat vatten i en stor kastrull.", "6": "Dela degen i 4 delar (för 4 port). Rulla varje del på ett lätt mjölat bord till en ca 2 cm tjock rulle, (ca 50 cm lång), tänk på att mjöla händerna. Dela varje rulle i 2 halvor, lägg halvorna bredvid varandra och skär drygt 1 cm stora gnocchi, mjöla kniven så att gnocchin inte fastnar. ", "7": "Rulla de skurna gnocchibitarna, lätt på handen, till små ovala bollar. Tryck till med en gaffel för att få ett randigt mönster i gnocchin.", "8": "Koka gnocchin sakta 3-4 minuter. De flyter upp när de börjar bli klara, koka ytterligare någon minut då de flyter upp. ", "9": "Ta försiktigt upp gnocchin med en hålslev, låt dem rinna av ordentligt. Lägg dem på ett lätt oljat bakplåtspapper så att de inte fastnar. ", "10": "Stek gnocchin i olivoljan i en varm stekpanna tills de får fin färg, vänd dem försiktigt.  Tillsätt grönsakerna. Häll på 1/2 dl av kokvattnet (för 4 port) och rör ner smöret. Smaksätt med salt och peppar", "11": "Till servering: Servera gnocchin med hyvlad parmesan."}