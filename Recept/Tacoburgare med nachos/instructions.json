{"0": "Tacoburgare: Häll bönorna i ett durkslag och spola dem i kallt vatten. Låt rinna av. Mixa bönorna slätt med äggen. Riv halloumin och vänd ner tillsammans med tacokrydda, ströbröd och peppar.", "1": "Krossa 15 chips. Forma smeten till 8 burgare (för 4 port) och vänd i krosset. ", "2": "Tillbehör: Skiva tomaterna. Ansa och plocka av salladsbladen. Skala och skiva löken.", "3": "Skala och skär morötterna i stavar. Dela och kärna ur avokadon. Gröp ur avokadoköttet och skär det i skivor.", "4": "Tacoburgare: Stek dem på båda sidorna i oljan i en stekpanna.", "5": "Rosta gärna bröden. Servera burgarna med crème fraichen och alla tillbehör och resten av chipsen."}