{"0": "Sätt ugnen på 150°C.", "1": "Crème: Hacka paprikan grovt och blanda den med färskosten. Smaksätt med några droppar citronsaft, salt och peppar.", "2": "Mexburgare: Blanda färsen med salt, peppar, lök och hackad jalapeño. Forma färsen till 4 hamburgare (för 4 port).", "3": "Bryn hamburgarna i matfettet på hög värme och sätt sedan in dem mitt i ugnen ca 5 minuter eller tills innertemperaturen är 72°C.", "4": "Till servering: Servera hamburgarna i rostade hamburgerbröd med romansallad, paprikacrème och skivade tomater. Gärna också med extra rostad lök och jalapeño."}