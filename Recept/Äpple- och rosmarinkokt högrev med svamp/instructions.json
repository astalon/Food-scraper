{"0": "Köttgryta: Skala och skär morötter och gul lök i tärningar. Skala, kärna ur och skär äpplena i tärningar.", "1": "Bryn köttet i matfettet i en gryta. Tillsätt grönsakerna och bryn ytterligare några minuter. Lägg i rosmarinkvistar och häll på vin och buljong. Koka sakta under lock ca 1 1/2 timme eller tills köttet är mört.", "2": "Ta upp köttet och rosmarinkvistarna ur grytan. Mixa grönsaker och äpple med buljongen. Smaksätt med salt och peppar. Skiva köttet och lägg tillbaka det i såsen. Lägg på locket och håll kött och sås varmt.", "3": "Svampblandning: Rensa och dela svampen. Skala rödlöken och skär den i fina klyftor. Hacka persiljan grovt.", "4": "Stek svamp och lök i smöret, krydda med salt och peppar. Tillsätt persiljan. Lägg svampblandningen på köttet i grytan.", "5": "Till servering: Servera kött, sås och svamp med mandelpotatispuré."}