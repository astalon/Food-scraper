{"0": "Ratatouille: Skala och hacka lök och vitlök. Ansa och skär zucchini och aubergine i tärningar, ca 2x2 cm.", "1": "Fräs lök, vitlök och grönsaker i olivoljan i en gryta tillsammans med kryddorna. Rör ner tomatpuré, tomatkross och buljong. Koka sakta ca 15 minuter. Smaksätt med salt och peppar.", "2": "Sätt ugnen på 200°C.", "3": "Sås: Vispa ut mjölet i lite av vätskan till en slät smet i en kastrull.  Häll i resten av vätskan och koka upp under vispning tills såsen tjocknar. Krydda med fond, salt och peppar.", "4": "Varva sås, lasagneplattor och ratatouille i en ugnssäker form. Avsluta med sås.  Sätt formen mitt i ugnen ca 30 minuter.", "5": "Sallad: Vänd spenaten med pressad citron.", "6": "Servera lasagnen med salladen."}