{"0": "Gör Pastadegen (tänk på att degen ska vila ca 1 timme i kylen).", "1": "Fyllning: Stek färsen i smöret på medelvärme tills det får lite färg. Tillsätt vinet och låt koka in. Låt svalna.", "2": "Riv parmesanosten. Hacka prosciutton och mortadellan. Blanda hacket med den kalla färsen, parmesan, äggulan, muskot och peppar. Smaka ev av med salt.", "3": "Brodo: Koka upp fond, vatten, selleri och kryddor. Låt sjuda på svag värme ca 10 minuter. Sila buljongen.", "4": "Kavla pastadegen i maskin eller för hand till ca 2 mm tjocka plattor. Skär ut 5x5 cm stora kvadrater. Stansa ut till cirklar 4–5 cm i diameter. Lägg ca 1 tsk fyllning i mitten och pensla kanterna med lite vatten. Vik över ena sidan så det blir en halvmåne. Se till att all luft trycks ut. Vik över fyllningen upp mot den rundade kanten, vik upp kanten och lägg snibbarna omlott mot dig. Nyp ihop snibbarna så att de fäster.", "5": "Koka upp buljongen, håll varm till servering.", "6": " Koka cappellettin 2–3 minuter i saltat vatten. ", "7": "Till servering: Lägg upp pastan i djupa skålar och toppa med den varma buljongen och gärna finriven parmesan."}