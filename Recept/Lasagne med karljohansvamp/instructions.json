{"0": "Bechamelsås: Värm mjölken i en kastrull. Smält smöret i en annan kastrull och sikta ner mjölet under omrörning. Rör tills det blir krämigt på svag värme.", "1": "Tillsätt mjölken, lite i taget under vispning. Låt sjuda på svag värme några minuter, under omrörning, tills den tjocknar. Smaka av med salt. ", "2": "Sätt ugnen på 200°C.", "3": "Lasagne: Ansa eller skölj svampen väl. Skär i skivor. Skala och skiva vitlöken.  ", "4": "Hetta upp en stor stekpanna med olja. Fräs svampen och vitlöken med salt och peppar några minuter. Tillsätt hälften av smöret och stek tills svampen blir gyllenbrun. Häll i vinet och låt koka in. Ta från värmen och blanda i persilja.", "5": "Smörj en ugnssäker form, ca 30 x 20 cm (för 4 port) med smör. Lägg i lasagneplattor så att det täcker botten. Varva sedan bechamelsås, svampfräset och parmesanen med lasagneplattor. Avsluta med bechamel, parmesan och klicka på resten av smöret. ", "6": "Ställ in i mitten av ugnen 25–30 minuter, tills den är gyllenbrun och plattorna är mjuka.", "7": "Till servering: Servera gärna med en sallad."}