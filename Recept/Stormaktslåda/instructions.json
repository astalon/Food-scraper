{"0": "Sätt ugnen på 125°C.", "1": "Skala och skär moroten i 2-3 cm stora bitar. Skala och finhacka löken och vitlöken. Lägg ner grönsakerna i en ugnssäker kastrull eller gryta tillsammans med köttet, enbär, porter, kalvfond, soja och vatten.", "2": "Ställ in i ugnen 3-6 timmar, tills köttet är riktigt mört. Vänd köttet i såsen någon gång under tillagningen.", "3": "Mos: Skala och skär potatis och palsternacka i mindre bitar. Koka dem mjuka i lättsaltat vatten, ca 15 minuter. Häll av och pressa potatis och palsternacka i potatispress. Rör ner smöret.", "4": "Värm mjölk och grädde. Vispa i gräddmjölken i moset och tillsätt salt och peppar.", "5": "Purjolöksfräs: Ansa och skär purjolöken i strimlor. Skär sidfläsket i cm ­stora tärningar och stek i smör 3-5 minuter, tills de fått färg.", "6": "Tillsätt purjolöken och låt den fräsa med någon minut. Låt fläsk och purjolök rinna av på hushållspapper.", "7": "Ta upp köttet ur grytan när det är klart och rulla in i smörpapper, håll varmt.", "8": "Sila ner skyn i en kastrull. Red med majsstärkelse utrörd i grädden. Koka upp såsen och låt sjuda några minuter. Krydda med salt och peppar. Tillsätt svartvinbärsgelén.", "9": "Skär köttet i skivor, lägg det på moset, häll sås runt om och toppa med purjofräset."}