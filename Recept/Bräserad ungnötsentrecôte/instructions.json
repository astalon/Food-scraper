{"0": "Skala och finhacka lök och vitlök. Skär tomaterna i bitar.", "1": "Bryn köttet i smör på hög värme i en gryta eller en i stor stekpanna med lock 1-2 minuter på varje sida. Krydda med salt och peppar.", "2": "Ta upp köttet och lägg åt sidan. Sänk värmen och lägg i lök och vitlök. Låt fräsa ca 2 minuter.", "3": "Lägg tillbaka köttet. Häll på vin, vatten + fond och tomatbitarna. Tillsätt salvian.", "4": "Låt köttet småkoka på svag värme under lock 1-1 1/2 timme. Späd med vatten om det kokar torrt.", "5": "Grönsaker: Skala och skär morötter och palsternackor i bitar. Lägg i en kastrull och häll på vatten. Tillsätt salt, socker och peppar. Koka under lock tills grönsakerna är mjuka.", "6": "Kornotto: Koka upp vatten med konc kycklingfond. Skala och finhacka gul lök. Skär kantareller i grova bitar. Fräs kantareller och lök i en kastrull i smör 3-4 minuter. Häll på korngryn och låt fräsa ytterligare 2-3 minuter. Häll på vitt vin, vispgrädde och 1/4 av buljongen. Låt sjuda på svag värme ca 25 minuter under lock, rör då och då. Fyll på med mer buljong efter hand. Kornotton ska vara krämig men inte rinnig. Smaka av med salt och peppar. Riv prästost och rör ner den och hackad bladpersilja i kornotton.", "7": "Ta upp köttet ur pannan och skär det lite snett på mitten.", "8": "Lägg upp grönsaker och kött i halvdjupa varma tallrikar. Skeda över skysåsen och garnera med persilja. Servera kornotton till."}