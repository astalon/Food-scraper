{"0": "Skala och skölj potatisen. Koka den i saltat vatten tills den är mjuk. Häll av vattnet och ånga av potatisen.", "1": "Pressa den genom purépress eller mosa den med potatisstöt eller elvisp. Låt potatisen kallna.", "2": "Skär fläsket till fyllningen i små tärningar. Skala och finhacka löken. Bryn fläsket i en panna. Lägg i löken och låt alltsammans fräsa en stund.", "3": "Krydda med peppar och låt fyllningen kallna.", "4": "Blanda den mosade potatisen med lätt uppvispat ägg, mjöl och salt. Rör inte för mycket.", "5": "Forma degen till en rulle och skär den i ca 12 bitar (för 4 port). Gör en fördjupning i varje bit och lägg i en knapp matsked av fyllningen.", "6": "Tryck ihop degen över fyllningen och forma till runda, lite platta bullar. Koka upp vatten och salt.", "7": "Lägg i några kroppkakor i taget och koka dem 10-12 min, eller ca 5 min efter det att de flutit upp.", "8": "Ta upp dem med hålslev och servera dem riktigt varma med lingonsylt och varmt smält smör. Gärna också lite sallad."}