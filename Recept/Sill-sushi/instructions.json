{"0": "Skala och koka potatisen mjuk i lättsaltat vatten. Låt ånga av.", "1": "Låt sillfiléerna rinna av. Klappa dem torra med hushållspapper. Skär filéerna på längden i 4-5 strimlor.", "2": "Mosa potatisen grovt med en gaffel.", "3": "Blanda senap, vinäger, olivolja och wasabi/pepparrot. Rör ner i potatismoset. Salta och peppra efter smak.", "4": "Täck en sushimatta (maki-su) eller en bit smörgåspapper med plastfolie.", "5": "Lägg 4 msk potatismos på plastfolien. Platta ut moset till en 15 cm lång och 8 cm bred sträng (för 4 port).", "6": "Lägg på 4 sillstrimlor. Rulla ihop mos och sill så hårt som möjligt till en rulle som är 2-3 cm i diameter. Kanterna på moset ska gå omlott. Gör resten av rullarna på samma sätt. Det blir totalt 4-5 rullar (för 10 bufféportioner). Låt vila i kylskåpet i ca 30 minuter.", "7": "Skär rullarna i skivor, ca 2 cm tjocka. Lägg upp på skärbräda eller fat. Servera med t ex wasabi, gräslök, soja, inlagd ingefära och senap."}