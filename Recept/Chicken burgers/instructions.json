{"0": "Sätt ugnen på 225˚C och ställ in en ugnsplåt.", "1": "Skiva potatisen i centimetertjocka skivor. Blanda dem med oljan och krydda med salt och peppar. Häll ut potatisen på den förvärmda plåten och rosta ca 15 minuter, rör då och då.", "2": "Avokadokräm: Dela, kärna och gröp ur avokadon.  Mosa avokadoköttet grovt med olivolja och citronsaft. Dela, kärna ur och finhacka spansk peppar. Blanda den och pressad vitlök i avokadomoset. Smaka av med salt och peppar.", "3": "Stek kycklingen i oljan i en stek- eller grillpanna, krydda med salt och peppar.", "4": "Tillbehör: Skala och skär rättikan tunt med mandolin eller potatisskalare. Skala löken, skär den och tomaterna i tunna skivor.", "5": "Lägg ihop burgarna med avokadokräm, sallad och grönsaker. Servera med potatisen."}